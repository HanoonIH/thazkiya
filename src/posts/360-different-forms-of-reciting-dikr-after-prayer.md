---
title: 360-different-forms-of-reciting-dikr-after-prayer
fullTitle: നമസ്കാരശേഷം തക്ബീറും തസ്ബീഹും തഹ്‌മീദുമൊക്കെ ചൊല്ലുന്നതിന്
  വ്യത്യസ്തങ്ങളായ രൂപങ്ങളുണ്ട് എന്ന് പറയുന്നത് ശരിയാണോ? ഏതൊക്കെയാണ് ആ രൂപങ്ങൾ?
number: 360
tags:
  - നമസ്കാരം
  - സുന്നത്ത്
image: https://static.vecteezy.com/system/resources/thumbnails/039/860/574/small_2x/ai-generated-back-view-of-a-muslim-man-praying-in-mosque-ramadan-mubarak-islamic-concept-photo.jpg
videoLink: ""
translator: മുജാഹിദ് പറവണ്ണ
translatorInfo: " (വിദ്യാർത്ഥി, ജാമിഅ അൽ ഹിന്ദ് അൽ ഇസ്‌ലാമിയ്യ - മിനിഊട്ടി)"
---
സഊദി അറേബ്യയുടെ ഉന്നത പണ്ഡിത സഭയിലെ അംഗമായിരുന്ന **ശൈഖ് മുഹമ്മദ് ബിൻ സ്വാലിഹ് അൽ ഉഥൈമീൻ (റഹിമഹുല്ലാഹ്)** പറയുന്നു:  

നമസ്കാരശേഷം തക്ബീറും തസ്ബീഹും തഹ്‌മീദുമൊക്കെ ചൊല്ലുന്നതിന് **വ്യത്യസ്തമായ രൂപങ്ങളുണ്ട്.** 

**ഒന്ന്:** സുബ്ഹാനല്ലാഹ് **33** തവണ, അൽഹംദുലില്ലാഹ് **33** തവണ, അല്ലാഹു അക്ബർ **33** തവണ. അങ്ങനെ, മൊത്തം **99** തവണ. 

ശേഷം,


`لا إِلَهَ إِلَّا اللَّهُ وَحْدَهُ لَا شَرِيكَ لَهُ، لَهُ الْمُلْكُ وَلَهُ الْحَمْدُ وَهُوَ عَلَى كُلِّ شَيْءٍ قَدِيرٌ
`

എന്ന ദിക്ർ കൂടി ചൊല്ലി **നൂറ് തികക്കുക**. (മുസ്‌ലിം: 597) 

**രണ്ട്:** സുബ്ഹാനല്ലാഹ് **33** തവണ, അൽഹംദുലില്ലാഹ് **33** തവണ, അല്ലാഹു അക്ബർ **34** തവണ. അങ്ങനെ, ആകെ 100 തവണ. (മുസ്‌ലിം: 596) 

**മൂന്ന്:** സുബ്ഹാനല്ലാഹ് **10** തവണ, അൽഹംദുലില്ലാഹ് **10** തവണ, അല്ലാഹു അക്ബർ **10** തവണ. അങ്ങനെ മൊത്തം 30 തവണ. (അബൂദാവൂദ്: 5065) 

**നാല്:** സുബ്ഹാനല്ലാഹ് **25** തവണ, അൽഹംദുലില്ലാഹ് **25** തവണ, അല്ലാഹു അക്ബർ **25** തവണ, **ലാഇലാഹ ഇല്ലല്ലാഹ് 25 തവണ.** അങ്ങനെ, ആകെ 100 തവണ. (നസാഈ: 1350) 

**ഈ രൂപങ്ങളൊക്കെ നബിﷺയിൽ നിന്ന് സ്ഥിരപ്പെട്ട് വന്നിട്ടുണ്ട്.** 

ഇതിൽ ഏതെങ്കിലുമൊരു രൂപം നിർവഹിച്ചവൻ, നമസ്കാരശേഷമുള്ള ദിക്റുകൾ ചൊല്ലിയവനാണ്.

**ഓരോ രീതിയും മാറി മാറി സ്വീകരിക്കുക എന്നതാണ് ഏറ്റവും നല്ല കാര്യം.** 

**പ്രസ്തുത ഫത്‌വയുടെ അറബി വായിക്കാൻ:** 
<https://binothaimeen.net/content/11841>

**വിവർത്തകൻ:** 
എപ്പോഴും ഒരേ രീതി തന്നെ പതിവാക്കാതെ, നബിﷺയിൽ നിന്ന് സ്ഥിരപ്പെട്ട വ്യത്യസ്തങ്ങളായ രൂപങ്ങൾ ശീലിക്കുന്നത് കൊണ്ടുള്ള നേട്ടങ്ങൾ: 

**നബിﷺയുടെ സുന്നത്തിൽ വന്ന വ്യത്യസ്തങ്ങളായ രൂപങ്ങളെ ജീവിപ്പിക്കലാണത്.**   

ഇടയ്ക്കിടെ വ്യത്യസ്തമായ രൂപങ്ങൾ സ്വീകരിക്കുമ്പോൾ, **കൂടുതൽ മനസ്സാന്നിധ്യത്തോട് കൂടി അദ്കാറുകൾ ചൊല്ലാൻ കഴിയുന്നു.** 

തിരക്കുള്ള സമയങ്ങളിൽ അനുയോജ്യമായ രീതി സ്വീകരിക്കാം.

ചില രൂപങ്ങളിൽ ഇല്ലാത്ത ദിക്റുകൾ മറ്റു ചില രൂപങ്ങളിൽ വന്നിട്ടുണ്ട്. അതിനാൽ വ്യത്യസ്തങ്ങളായ ദിക്റുകൾ കൊണ്ട് അല്ലാഹുവിനെ പുകഴ്ത്താം.

(ഈ നേട്ടങ്ങളും ഇബ്നു ഉഥൈമീൻ (റഹിമഹുല്ലാഹ്)യുടെ തന്നെ മറ്റു ഫത്‌വകളിൽ നിന്ന് ക്രോഡീകരിച്ചതാണ്.)